
Ingredience příloha
    300 g    anglická slanina

těsto
    1 lžička    sůl
    1,5 hrnku    polohrubá mouka
    7 ks    brambory (střední)

zálivka
    200 g    zakysaná smetana
    200 g    bryndza

    Postup přípravy

Brambory oškrábeme a na jemném struhadle nastrouháme. Osolíme a zaděláme s moukou do těsta. Hodně záleží na vodnatosti brambor, mouku přidáváme opatrně. Těsto by mělo být lehké a lehce lepivé.

Do vroucí osolené vody buď nožíkem z prkénka odkrajujeme, nebo stěrkou přes speciální cedník tlačíme malé nočky, které jsou uvařené ve chvíli, kdy vyplavou na hladinu. (Vaříme na etapy.) Po vyjmutí je propláchneme krátce studenou vodou, dáme do mísy a zakryjeme.

V misce si dohladka vymícháme bryndzu se smetanou.

Na pánvičce vyškvaříme na kostky nakrájenou anglickou slaninu.

Na talíř servírujeme uvařené halušky, přelijeme bryndzovou zálivkou a posypeme vyškvařenou slaninou. Můžeme jemně omastit vypečeným tukem
