Výborný recept na raw dortík:
Ingredience:
2 banány

Korpus:
1 a 1/2 hrnku (bio) rozinek
1 a 1/2 hrnku ovesných vloček
1 zarovnaná lžička skořice
1 zarovnaná lžička perníkového koření (používám Sonnetor)
2 lžíce bio/fairtrade kakaa (ideálně co nejméně odtučněné, ev. raw)

Čokoládový krém:
1 a 1/2 zralého avokáda
1 hrnek masitých (Medjol) datlí
3 lžíce bio/fairtrade kakaa (ideálně co neméně odtčněné, ev. raw)
1 hrnek ořechového či rostlinného mléka
2 lžíce rozpuštěného kokosového oleje
1 lžička vanilkového prášku

Vanilková vrstva:
1 hrnek kešu ořechů (namočených na několik hodin do vody, pokud jste zapomněli, zalijte kešu vařící vodou 
a nechte namáčet nejméně půl hodiny)
šťáva z jednoho většího citrónu
1 plechovka kokosového mléka (např. značka Vitasia), uložená na několik hodin (ideálně přes noc) do lednice
trochu kokosového cukru či agáve sirupu dle chuti
1 lžička vanilkového prášku

Postup:
Všechny ingredience na korpus vložte do mixéru a mixujte, dokud není směs poměrně konzistentní a lepivá. 
Když je těsto hotové, vymačkejte ho do dortové formy. Dno zarovnejte a po stranách vytvořte asi 4 cm vysoké okraje. 
Vložte do lednice.

Připravte čokoládový krém. Všechny ingredience vložte do mixéru a dohladka rozmixujte. 
Ochutnejte a dle chuti dochuťte. Banány oloupejte a podélné nakrájejte na plátky. 
Vyložte jimi dno korpusu a poté je zalijte čokoádovým krémem. Uhlaďte povrch a opět vložte do lednice.

Otevřte kokosové mléko a vydlabejte z něj ztuhlou kokosovou část. 
Vložte ji spolu s ostatními ingrediencemi (kešu slijte) na vanilkový krém do mixéru a rozmixujte dohladka. 
Alternativně, pro ještě krémovější výsledek, můžete kokosovou šlehačku nejprve vyšlehat šlehačem 
a poté jí opatrně promíchat s rozmixovanou kešu směsí. Navrstvěte na čokoládový krém, celý dort dozdobte 
(např. kakaem a ořechy) a vložte do lednice, či pro pevnější výsledek do mrazáku. 
Nejméně půl hodiny před podáváním však doporučuji přendat dort z mrazáku do ledničky.